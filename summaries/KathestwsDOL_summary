ΣΕ ΚΑΘΕΣΤΏΣ ΕΙΔΙΚΉΣ ΔΙΑΧΕΊΡΙΣΗΣ Ο ΔΟΛ
Το δεύτερο εμπόδιο ήταν ότι όλες οι υφιστάμενες και μελλοντικές απαιτήσεις του ΔΟΛ από τις πωλήσεις των εντύπων του, απαιτήσεις του ΔΟΛ κατά της εταιρείας ΑΡΓΟΣ Α.Ε.που αναλαμβάνει τη διανομή των εντύπων και τις σχετικές εισπράξεις, όλες οι απαιτήσεις αυτές είχαν προεκχωρηθεί υπέρ των τραπεζών για όσο διάστημα υφίστανται εκκρεμείς
οφειλές του ΔΟΛ κατά των τραπεζών.
Σύμφωνα με πληροφορίες στο σκεπτικό της πολυσέλιδης απόφασής της η δικαστής Νεκτάρια Ξελυσσακτή, η οποία εκδίκασε την αίτηση των τραπεζών για υπαγωγή του ΔΟΛ σε καθεστώς ειδικής διαχείρισης, αποτιμώντας όλα
τα στοιχεία του φακέλου έκρινε ότι:

*Η διατήρηση σε λειτουργία της επιχείρησης του ΔΟΛ, μετά την υπαγωγή της στη διαδικασία της ειδικής διαχείρισης, δεν αποτελεί διακριτική ευχέρεια, αλλά υποχρέωσή του ειδικού διαχειριστή.
*Η χρηματοδότηση των εξόδων υπαγωγής του ΔΟΛ στην διαδικασία της διαχείρισης εν λειτουργία αποτελεί έργο του διαχειριστή,μετά το διορισμό του, ενώ σε περίπτωση που υπάρχει αδυναμία ανεύρεσης των αναγκαίων κεφαλαίων για τη διατήρηση της Επιχείρησης σε λειτουργία και για την κάλυψη των λοιπών εξόδων, συντρέχει περίπτωση ανάκλησης της απόφασης που διατάσσει την υπαγωγή της σε καθεστώς ειδικής διαχείρισης εν λειτουργία.
Σε εφαρμογή της ίδιας αυτής αρχής, με τον διορισμό του ειδικού διαχειριστή, όλες οι μελλοντικές απαιτήσεις του ΔΟΛ κατά της εταιρείας ΑΡΓΟΣ, που διανέμει τα έντυπα του ΔΟΛ και εισπράττει το σχετικό τίμημα, εντάσσονται στην περιουσία που διοικεί ο ειδικός διαχειριστής και όχι στην περιουσία των τραπεζών που είχαν συστήσει ενέχυρο των απαιτήσεων αυτών.
Η Απόφαση με πλήθος παραπομπών στη νομική θεωρία αναλύει
το εύρος των καθηκόντων και των εξουσιών του ειδικού διαχειριστή.
Η συμφωνία περί δεσμευμένου λογαριασμού αναφερόταν στις συμβάσεις ομολογιακών δανείων
του ΔΟΛ ως ενοχική υποχρέωση, δεν είχε όμως υπογραφεί ειδική εμπράγματη συμφωνία περί ενεχυράσεως του τραπεζικού λογαριασμού.
