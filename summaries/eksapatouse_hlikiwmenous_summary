ΣΤΑ ΧΈΡΙΑ ΤΗΣ ΕΛ.ΑΣ. 61ΧΡΟΝΟΣ ΠΟΥ ΕΞΑΠΑΤΟΎΣΕ ΗΛΙΚΙΩΜΈΝΟΥΣ
Πέντε περιπτώσεις απάτης σε βάρος ηλικιωμένων εξιχνίασαν οι αστυνομικοί του τμήματος Ασφαλείας Άργους-Μυκηνών, οι οποίοι προχώρησαν και στη σύλληψη ενός 61χρονου, ενώ σε εξέλιξη βρίσκονται οι έρευνες για τον εντοπισμό και τη σύλληψη των συνεργών του.
Όπως προέκυψε από τις έρευνες της Αστυνομίας, ο 61χρονος και οι συνεργοί του προσέγγιζαν ηλικιωμένα άτομα στα σπίτια τους και με το πρόσχημα της διεκπεραίωσης χρηματικών οφειλών συγγενικών τους προσώπων, είτε σε δημόσιες υπηρεσίες, είτε σε τρίτους και τους αποσπούσαν χρηματικά ποσά.
